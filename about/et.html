<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN"
	"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">

<head>
<title>Inimesed</title>
<meta name="Author" content="Kaarel Kaljurand"/>
<meta http-equiv="Content-Type" content="text/html; charset=utf-8"/>
<link rel='stylesheet' type='text/css' href='css/main.css'/>
</head>

<body>

<div class="intro">
<b>Inimesed</b> on lihtne rakendus, mille abil saab kiiresti üles leida
aadressiraamatus sisalduvaid nimesid.
Rakendus võimaldab ainult otsimist. Aadressiraamatu kirje muutmiseks või
leitud inimesele helistamiseks saab kasutada mobiilseadmes juba olemasolevaid
vastavaid rakendusi.
<b>Inimesed</b> püüab otsimise teha kiireks ja mugavaks. Selleks võimaldab
rakendus <b>kõne abil otsimist</b>.
</div>

<h2>Kasutamine</h2>

<p><b>Inimesed</b> kuvab käivitamisel aadressiraamatu sisu, ning
näitab iga inimese kohta erinevat infot (viimase kontakti aeg jms).
Nimekirja saab erinevate parameetrite järgi sorteerida.</p>

<p>Inimese kontaktandmete vaatamiseks või talle helistamiseks on kaks
viisi: tavaline klikkimine nimel ning kõne põhjal nime otsimine. Inimese valimisel
sooritatakse üks järgnevatest toimingutest:</p>

<dl>
<dt>Helista numbril</dt>
<dd>alusta kõnet vastaval numbril</dd>

<dt>Vali number</dt>
<dd>vali number, aga kõnet ära alusta</dd>

<dt>Vaata kontaktandmeid</dt>
<dd>ava kontaktandmete vaatamise rakendus</dd>
</dl>

<p>Kui inimene valiti välja tavalisel viisil, siis sooritatakse <i>Seadetes</i>
määratud toiming. Kõnekäsu puhul sõltub toiming vastavast käsust (vt allpool).</p>

<h2>Kõnekäsud</h2>

<p>Inimese valimiseks kõne abil tuleb hoida näppu suurel kollasel nupul ja
öelda inimese nimi või käsk, nt</p>

<pre>
Jaan Jaanson
helista palun Jaan Jaanson
vali palun Jaan Jaanson
</pre>

<p>Nimi peab olema samal kujul kui ta on esitatud aadressiraamatus,
kuid kirjavahemärke,
numbreid ja mitte-eestikeelseid tähti ei tohi välja hääldada.
Kui seadetes
on sisse lülitatud "Paindlik otsing" siis saab otsida ka nime osade
järgi (vt allpool).</p>

<p>Käsu puhul on <i>palun</i> kohustuslik,
st tegu on rohkem palvega ;).</p>


<h2>Seaded</h2>

<dl>
<dt>Kinnita nimi</dt>
<dd>Sünteesitud hääl kordab valitud inimese nime või täidetavat kõnekäsku.</dd>

<dt>Kinnituse keel</dt>
<dd>Keel, mille hääldusega kinnitus esitatakse. Loomulik on selleks
määrata eesti keel, aga eesti keele kõnesüntesaatori puudumisel sobib
ka soome või hispaania keel. Keelt saab valid süsteemselt määratud
kõnesüntesaatori poolt toetatud keelte piires.</dd>

<dt>Telefoniomanikud</dt>
<dd>Kuva ainult need inimesed, kellel on aadressiraamatu andmetel
telefoninumber.</dd>

<dt>Paindlik otsing</dt>
<dd>Paindliku otsingu puhul ei pea teadma inimese nime täpset kirjutusviisi
aadressiraamatus, sest
otsida saab ka kirje osade (nt eesnimi, perekonnanimi) järgi.
Lühemaid osasid (initsiaale ja tiitleid) ei tohiks küll välja hääldada.
Paindlik otsing võib mõjuda halvasti rakenduse käivitamise kiirusele
ning tuvastuse täpsusele. Samuti on tulemus mitmene (kui erinevatel inimestel
on nt sama eesnimi).</dd>

<dt>Toiming inimese valimisel</dt>
<dd>määrab, milline toiming sooritatakse inimese vaimisel tavaviisil,
st inimese nimele klikates.</dd>

<dt>Enesekindlus</dt>
<dd>Mürases keskkonnas võib kõnetuvastaja tagastada tulemuse, milles ta eriti
kindel pole. Madalam (st rohkem negatiivsem) enesekindluse lävi võimaldab
vähem kindlale tuvastusel mitte reageerida, sellisel juhul vastavat käsku ei
täideta.</dd>
</dl>

<p>Oluline: enamiku seadete muutmise korral tuleb rakendus taaskäivitada,
st rakendusest tuleb väljuda BACK-nuppu vajutades ning seejärel rakendus uuesti
käivitada.</p>

<h2>Rakenduse tööks vajalikud õigused</h2>

<p><b>Inimesed</b> vajab oma tööks järgmisi õigusi.</p>

<dl>
<dt>Välismällu kirjutamine (WRITE_EXTERNAL_STORAGE)</dt>
<dd>Rakendus salvestab akustilised ning keele mudelid seadme välismällu,
kataloogi
<code>Android/data/ee.ioc.phon.android.inimesed</code>. Selle kataloogi
sisu on vajalik ainult rakenduse töö ajal ja sinna ei salvestata pikemaajalist
infot. Seega, selle kataloogi võib alati ära kustutada, rakendus loob selle
vajadusel uuesti.</dd>

<dt>Lindistaja kasutamine (RECORD_AUDIO)</dt>
<dd>Rakendus peab kõne salvestamiseks kasutama mikrofoni, kuid salvestamine
toimub ainult siis, kui mikrofoni nupp on alla vajutatud.</dd>

<dt>Aadressiraamatu lugemine (READ_CONTACTS)</dt>
<dd>Keelemudeli loomiseks vajab rakendus ligipääsu aadressiraamatule.
Rakendus aadressiraamatut muuta ei saa.</dd>

<dt>Telefoninumbritele otse helistamine (CALL_PHONE)</dt>
<dd>See õigus võimaldab rakendusel kasutaja vahenduseta telefoninumbritele
heilstada. <b>Inimesed</b> teeb seda ainult vastava käsu puhul.</dd>
</dl>

<h2>Tips</h2>

<p><b>Inimeste</b> praegune versioon kasutab eestikeelse kõne akustilisi mudeleid
ning üsna lihtsat üksühest tähtede ja nende häälduse vastavust. Soovitud
tuvastuse saamiseks tuleb seega nimesid hääldada nii "nagu nad on kirjutatud".
Võõrkeelsete nimede hääldamisel tuleks vältida originaalkeelset hääldust:
nt nimedes 'Irina' ja 'Fabio' oleks kindlam vältida pikki häälikuid ning
'György' tuleks hääldada kui /gjörgj/.</p>


<address>
Autor:
<a href="https://profiles.google.com/kaljurand">Kaarel Kaljurand</a>
<br/>
Rakenduse koduleht:
<a href="http://kaljurand.github.com/Inimesed/">http://kaljurand.github.com/Inimesed/</a>
</address>

</body>
</html>
